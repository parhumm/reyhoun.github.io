---
layout: post-fa
title:  "با بهره وری، جنگلی سرسبز بسازید"
date:   2015-03-17 13:30:56
author: نوید کاشانی
categories: fa blog
---
<p class='text-center' markdown='1'>
![](/assets/img/blog/2015/03/forest-app.png)
</p>

بهره وری و تمرکز بیشتر و بهتر می تواند هدف هر شخص یا تیمی باشد. در این بین ابزارها و روش های زیادی ایجاد شده اند تا کمک کنند بهره وری بهتری داشته باشیم.

در این نوشته قصد دارم اپلیکیشن جدیدی را معرفی کنم که بوسیله آن در یک محیط جالب می توانید بهره وری و تمرکز خود را افزایش دهید و در ادامه ببینید این برنامه حتی می تواند دوستی هایتان را نیز تقویت کند!

اپلیکیشن [Forest](http://www.forestapp.cc/) به تازگی در لیست محبوب ترین برنامه های شاخه بهره وری اپ استور قرار گرفته است. این برنامه 0.99 دلاری یک روش ساده دارد: مدت زمانی برای تمرکز مشخص کنید (حداقل 30 دقیقه و حداکثر 120 دقیقه) و کار خود را شروع کنید. در صورتی که چالش خود را با موفقیت انجام دهید درختی سبز در جنگل شما سبز می شود و در غیر اینصورت یک درخت خشک شده را مشاهده خواهید کرد. به همین ترتیب در انتهای روز یک جنگل پردرخت و سرسبز، یک روز با بهره وری بالا را نشان می دهد.

<p class='text-center' markdown='1'>
![](/assets/img/blog/2015/03/forest_4.png)
</p>

###این موبایل لعنتی!
یکی از مهمترین آفت های بهره وری این روزها، موبایل هست. نکته خوب و جالب اینکه شما نمی توانید با موبایلتان در هنگام زمان تمرکز کار کنید و همزمان درختتان را سبز نگه دارید.

<p class='text-center' markdown='1'>
**این اپلیکیشن به شما کمک می کند تا گوشی خود را زمین بگذارید و روی چیزهای مهمتری در زندگیتان تمرکز کنید**
</p>

به نظر من باید از این فرصت استفاده کرد! گوشی خود را رها کنید و به کارتان برسید!

###از زمان های دور همی خود لذت بیشتری ببرید
بعد از مشاهده تصویر زیر حس جالبی داشتم:

<p class='text-center' markdown='1'>
![](/assets/img/blog/2015/03/forest-friend.png)
</p>

امیدوارم این برنامه بتواند به بهبود بهره وری و تمرکز به شما کمک کند و خبر خوب آخر اینکه این برنامه برای سه پلتفرم iOS، اندروید و ویندوز فون [در دسترس می باشد](http://www.forestapp.cc/).