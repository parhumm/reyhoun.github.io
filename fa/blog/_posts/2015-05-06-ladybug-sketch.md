---
layout: post-fa
title:  "پروژه کفشدوزک – بازطراحی، از ایده تا طرح جدید"
date:   2015-05-06 13:30:56
author: نوید کاشانی
---
<p class='text-center' markdown='1'>
![](/assets/img/blog/2015/05/ladybug-intro.png)
</p>

وقتی با [آرش زاد](http://arashzad.net/) در مورد [پروژه کفشدوزک](http://ladybug.io/) در حال صحبت بودم، پیشنهاد بازطراحی وب سایت را مطرح کرد. مجموعه کفشدوزک هدفی زیبا دارد که توانسته در همین راستا جایزه جوانان سازمان ملل را هم دریافت کند:

<p class='text-center' markdown='1'>
**"هدف کشفدوزک بالا بردن جذابیت تکنولوژی برای زنان و آسان‌تر کردن دسترسی به آن است. مطالبی که در وب‌سایت کفشدوزک منتشر می‌شوند، به هیچ وجه به دنبال کشیدن یک خط بین زنان و مردان نیست زیرا اعضای کفشدوزک اعتقاد دارند که آموزش فرآیندی است که تمام افراد جامعه باید در آن شریک باشند، حال می‌خواهند این افراد زن باشند یا مرد."**
</p>

با توجه به اهداف آموزشی کفشدوزک، در تیم ریحون تصمیم گرفتیم علاوه بر انجام این پروژه به صورت داوطلبانه، برخی فرآیندهای ایجاد و توسعه نسخه جدید را در قالب چند نوشته که دارای ارزش محتوایی است، منتشر کنیم. توجه داشته باشید که در تمامی فرآیند، تیم ریحون با تیم پروژه کفشدوزک در تماس و در حال انتقال اطلاعات بود.

در ادامه روندی از طراحی پروژه را که در طی پنج روز شکل گرفت، مشاهده می کنید:

<p class='text-center' markdown='1'>
![](/assets/img/blog/2015/05/ladybug-d1.jpg)
</p>

####روز اول: درک اهداف و چالش های موجود
توضیحات مربوط به پروژه اعلام و در دسترس تیم فنی قرار گرفت. در این قسمت سوالات پیش آمده مطرح  شد و سایت کنونی به صورت کامل بررسی شد.
علاوه بر این، نیازها و اهداف سایت نیز مورد بررسی قرار گرفت تا دو تیم به یک دید مشترک برای پروژه دست پیدا کنند. ایده هایی در مورد بخش های مورد نظر نیز ارائه و در مورد آن ها صحبت شد.

* [در این فایل](http://s.reyhoun.com/2015/05/Ladybug-New-Website-First-Draft.pdf) می توانید توضیحاتی در مورد بخش ها و ساختار سایت جدید کفشدوزک را بخوانید.

<p class='text-center' markdown='1'>
![](/assets/img/blog/2015/05/ladybug-d2.jpg)
</p>

####روز دوم: اسکچ استورم
در شروع روز به مدت 120 دقیقه هر نفر شروع به آماده سازی اسکچ های اولیه از صفحه اصلی (+ ساختار طرح) به همراه یک صفحه داخلی کرد. در پایان هر نفر بین 2 الی 4 طرح اولیه داشت.
در زمان بعدی نفرات طرح های خودشان را به بقیه ارائه کردند و نظرات مثبت منفی هر طرح بررسی شد.
در یک زمان کوتاه تر براساس تجربیات بدست آمده مجددا همه شروع به آماده سازی یک طرح بهتر کردند.

در انتها با بررسی طرح های ارائه شده، 2 طرح انتخاب شد.

<p class='text-center' markdown='1'>
![](/assets/img/blog/2015/05/ladybug-d3.jpg)
</p>

####روز سوم: آماده سازی اسکچ نهایی
در این روز 2 طرح انتخاب شده در روز قبل مورد بازبینی مجدد قرار گرفته و روی جزئیات و بخش های آن بحث شد و در پایان روز 2 طرح ارائه شده نهایی شده و هر کدام به شکل دقیق تری کشیده و ارائه شد.

<p class='text-center' markdown='1'>
![](/assets/img/blog/2015/05/ladybug-d4.jpg)
</p>

####روز چهارم: ایجاد وایرفریم
پس از بررسی ها و اعمال نظرات افراد مرتبط با پروژه، طرحی که مخلوطی از 2 طرح ارائه شده بود، آماده و به صورت وایرفریم در آمد. در این بخش روی فاصله ها و اندازه المان ها کارهای زیادی انجام گرفت تا هر چه بیشتر به طرح نهایی نزدیک باشد.

<p class='text-center' markdown='1'>
![](/assets/img/blog/2015/05/ladybug-d5.jpg)
</p>

####روز پنجم: طراحی صفحه اصلی
در روز پنجم پس از تائید وایرفریم، کار طراحی شروع و در پایان روز یک طرح اولیه از صفحه اصلی ارائه شد.

در ادامه در مورد مسائلی همچون ساختار پیاده سازی وب سایت، تکنولوژی های مورد استفاده و ساختار انجام پروژه نیز صحبت خواهیم کرد.
