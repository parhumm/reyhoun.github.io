---
layout: post-fa
title:  "چگونه ارائه بهتری داشته باشیم"
date:   2015-04-19 09:30:56
author: نوید کاشانی
---
<p class='text-center' markdown='1'>
![](/assets/img/blog/2015/04/speaking.jpg)
</p>

این مطلب در ارتباط با بهبود ارائه های درون تیمی شرکت ریحون آماده و حاوی نکاتی برای بهبود ارائه است که شامل توصیه های دیگران و تجربیات شخصی اینجانب است.

**برای دریافت و مشاهده اسلایدهای مربوط به ارائه می توانید [به این آدرس مراجعه کنید](http://www.slideshare.net/navid66/good-presentation-47013496). همچنین صدای ارائه نیز از طریق [این آدرس](http://s.reyhoun.com/slide/audio/good-presentation-voice.mp3) در دسترس است.**


##چرا باید یک سخنران خوب باشیم؟
ما هر روز در حال صحبت و گفتگو با دیگران هستیم. این گفتگوها می تواند دوستانه، کاری، عاشقانه و... باشد.

هر گفتگو و صحبتی یک ارائه از چیزهایی هست که می خواهید بیان کنید و نشان دهید. بنابراین بهتر سخن گفتن می تواند تاثیر بسیار بزرگی در زندگی ما بگذارد چراکه می توانید حرف های خودمان را بهتر و صحیح تر ارائه دهیم، تاثیر بهتری بگذاریم و همچنین اعتماد به نفس بیشتری داشته باشیم، پس این موضوع در تمامی روابط کاری و شخصی ما بسیار مهم است.

##چگونه می توانیم یک سخنران خوب باشیم؟
احتمالا در اطراف ما هستن اشخاصی که فن بیان خوبی دارند، خیلی خوب می توانند با دیگران ارتباط برقرار کنند و خیلی خوب صحبت کنند. شاید پیش خودتون فکر کرده باشید که این افراد یک استعداد ذاتی دارند.

اما تحقیقاتی که انجام شده نشان می دهد تبدیل شدن به یک سخنران خوب امری ذاتی نیست و می توان با تمرین به آن رسید.

پس قدم اول، پذیرش این امر هست. همین می تواند شروع کاری باشد که تبدیل به یک سخنران خوب شویم.

ما در این مطلب تمرکز را بر روی اینکه چطور یک ارائه خوب داشته باشیم، قرار دادیم. اما بسیاری از این نکات تاثیر مستقیم در تبدیل شدن به یک سخنران خوب دارد، بنابراین از این نکات می تواند در تمامی صحبت ها و گفتگوهای خود به نوعی استفاده کنید.

<p class='text-center' markdown='1'>
![](/assets/img/blog/2015/04/start.jpg)
</p>

##خود را آماده کنید
اگر کاری می خواهید خوب انجام شود باید برای آن برنامه داشته باشید. یک ارائه خوب باید دارای یک برنامه مشخص باشد.

###هدف از ارائه
اول از همه هدف خودتون برای ارائه را مشخص کنید. چه چیزی می خواهید بگویید، به کجا می خواهید برسید، چه تاثیری می خواهید بگذارید. این هدف باعث می شود شکل حرف و ذهن شما یک راه مشخص را طی کند و از منحرف شدن در طول مسیر جلوگیری می کند.

هدف باید کوتاه، ساده و واضح باشد.

###ایجاد یک ساختار موثر و خلاقانه
فرق کنید قرار هست یک کتاب داستان بنویسید. چطور فضای داستان را در ذهن خواننده ایجاد می کنید، چطور آن را پیش می برید و در نهایت چطور به آخر داستان می رسید. به همین شکل ایجاد یک ساختار موثر و خلاقانه باعث جذابیت ارائه و نگه داشتن حضار برای ارائه شما خواهد شد.

###آمار و ارقام
اگر می توانید، از آمار و ارقام به خصوص به شکل نمودار، استفاده نمائید.
استفاده از المان ها و مواردی که قابل لمس باشد، درک آن برای بینندگان ساده باشد باعث می شود تا شما تبدیل به یک آدمی که از سیاره ای دیگر آمده، نشوید.

###آماده سازی محتوا
در اکثر موارد قرار نیست محتوای ارائه شما توسط شما اختراع شود. ارائه شما می تواند مجموعه ای از مطالب مرتبط با یک موضوع همراه با تجربیات شخصی باشد.

در هفته آینده مطلبی جداگانه در ارتباط با مبحث آماده سازی محتوا خواهیم داشت و بیشتر وارد جزئیات این مبحث خواهیم شد.

<p class='text-center' markdown='1'>
![](/assets/img/blog/2015/04/starting.jpg)
</p>

##شروع ارائه
محتوا آماده شده، اسلاید ها ایجاد شده. تصمیم دارید ارائه خود را شروع کنید:

###برنامه ریزی برای یک شروع قوی
سمیناری با موضوع خاصی در حال برگزاری هست که شما هم در آن ارائه دارید. افراد زیادی به آن سمینار آمده و حالا شما می خواهید ارائه خود را شروع کنید.

یک شروع قوی به مانند یک صید خوب است. هر چقدر شروع شما خوب باشد می توانید افراد بیشتری را ترغیب کنید تا به صحبت های شما گوش دهند.

###مدیریت صدا
در ابتدا اندازه صدای خود را بشناسید و آن را تنظیم کنید. زیاد یا کم بودن اندازه صدا می تواند یک ارائه خوب را خراب کند.
سپس، از تغییر اندازه صدای خود استفاده کنید. یک صدای یکنواخت در طولانی مدت برابر است با لالایی گفتن برای حضار!

###از خود و ارائه تان اطمینان داشته باشید
اطمینان از خود و ارائه تان باعث ایجاد اعتماد به نفس خواهد شد. بپذیرید که در هر ارائه می تواند مشکلاتی پیش بیاد، اشتباهاتی باشه.
این حس اعتماد به نفس شما را بینندگان حس می کنند و از اهمیت بالایی نیز برخوردار هست.

<p class='text-center' markdown='1'>
![](/assets/img/blog/2015/04/present.jpg)
</p>

##در هنگام ارائه
در ادامه نکاتی را که در حین ارائه لازم هست در نظر داشته باشید را بررسی می کنیم:

###ساده صحبت کنید
به زبان ساده صحبت کنید. البته این بدین منظور نیست که به شکل مبتدی حرف بزنین و مباحث پایه ای را مطرح کنید، بلکه شما باید مخاطبتان را بشناسید و براساس دانش آن ها به صورت ساده صحبت کنید.

###خودتان باشید
سعی نکنید کسی باشید که فکر می کنید باید باشه. تظاهر کردن کاملا از طریق حس بینندگان قابل دریافت هست و می تواند بازخورد های نامناسبی را ایجاد کند.

###از روی نوشته نخوانید
تا جایی که امکانش هست از روی نوشته و یادداشت هایتان نخوانید، به اسلایدهایتان نگاه نکنید.
نگاه شما باید به کسانی باشد که دارند به صحبت های شما گوش می دهند.

نوشتن متن زیاد در اسلاید و یا یادداشت برای صحبت باعث می شه توجه شما از بینندگان کم شده و با توجه به مشخص کردن صحبت هایتان از قبل، خلاقیت شما نیز کم بشه و احتمال اینکه در شرایطی که پیش بینی نکردید عکس العمل مناسبی داشته باشید، کم خواهد شد.

در اسلایدتان تنها کلمات کلیدی را قرار دهید، بطوری که به شما کمک کند در حین صحبت از راهی که در نظر گرفته بودید خارج نشده و چیزی را جا نندازید.

###خشک نباشید
در ارائه خود چیزهای جالب قرار بدید، به حضار لبخند بزنید و شوخی هایی که مناسب ارائه هست را بیان کنید.
سعی کنید یک ارتباط مناسب و دوستانه با مخاطبانتان برقرار کنید.

###خودتان را جای مخاطب بگذارید
قرار دادن خودتان جای مخاطب در اون لحظه می تواند یکسری ایرادهای کار و صحبتتون رو مشخص کنه.

در سمینارهای طولانی حتما هستند کسانی که با علاقه کمی به صحبت هایتان گوش می دهند، دارند با بقیه صحبت می کنند و حتی یکسری ممکن هست در حال چرت زدن باشند! به هر حال نمی شه جلوی همه این موارد رو گرفت و تا حدی این امری عادیست. اما اگر حس می کنید که بیش از حد عادی این موارد را می بینید پس یک روش برای یافتن علت، همین جایگزین کردن خودتان با مخاطب هست.

###استفاده مناسب از دست ها
استفاده درست از دست ها و حرکت در روی صحنه در یک ارائه از اهمیت بالایی برخوردار هست.
در یک سمینار در کنار شما یک صفحه نمایش بزرگ و احتمالا در اطراف شما یکسری بنر و تبلیغ وجود دارد. اما هیچکدام نباید تمرکز بیننده را از شما گمراه کند. تمام توجه باید به روی شما باشد.

با استفاده از دست ها و حرکت کردن علاوه بر ایجاد تمرکز بر روی خودتان، از خستگی چشم دیگران جلوگیری کرده و به چرخش خون در بدن خودتان هم کمک زیادی می کنید.

<p class='text-center' markdown='1'>
![](/assets/img/blog/2015/04/finish.jpg)
</p>

##پایان ارائه
و اما شما می خواهید ارائه خود را تمام کنید. همانطور که شروع ارائه از اهمیت زیادی در جذب مخاطب تاثیر گذار هست، پایان ارائه در به ذهن سپاری ارائه در مخاطبان تاثیر دارد. بنابراین برای این قسمت از ارائه خودتان برنامه داشته باشید.

در پایان یک تشکر ساده با حس خوب داشته باشید و سعی کنید صحنه ارائه را با لبخند ترک کنید.

##دیگر نکاتی که باید در نظر داشته باشید
اما در ادامه به بررسی برخی نکات که کمک مهمی در بهبود ارائتان خواهند داشت، می پردازیم:

###قبل از ارائه، تجهیزات را بررسی کنید
احتمالا شما هم افرادی را دیدید که هنگام ارائه به مشکلات اجرای فایل های مرتبط با ارائه بر می خورند. حتی اگر این مشکلات سریع نیز رفع شوند تاثیرات منفی زیادی به خصوص روی خود شما از لحاظ تمرکز و استرس خواهد گذاشت.

پیشنهاد می شه ارائه خودتان را بر روی لپ تاپ و سیستمی که توسط برگزارکنندگان سمینار تهیه شده است، اجرا نمائید. این مشکلات به خصوص برای کسانی که از سیستم عاملی غیر از ویندوز استفاده می کنند بیشتر ممکن است ایجاد شود و حتی ممکن هست شما متوجه شوید ویدئو پروژکتور مذکور پورت مخصوصی دارد و یا نیازمند یک درایور خاص برای اجرای مناسب تصویر است.

<p class='text-center' markdown='1'>
![](/assets/img/blog/2015/04/ufo.jpg)
</p>

###برای اتفاقات عجیب آماده باشید
سعی کنید برای اتفاقاتی که غیرمعمول است، مثلا برق سالن برای مدتی قطع می شود، ارائه شما به هر علتی اجرا نمی شه، هنگام ارائه دو نفر وسط سالن دعوا می کنند و... .

مطمئنا شما نمی توانید برای تمامی احتمالات برنامه ریزی داشته باشید ولی می توانید با شرکت در سمینارها سعی کنید با برخی از این اتفاقات آشنا بشوید و در نهایت خودتون رو برای هر اتفاقی آماده کنید.

###خود و دیگران را ارزیابی کنید
موقع ارائتان از دوستتان درخواست کنید از زمان شروع تا پایان از شما فیلم بگیرد و آن را در اختیارتان بگذارد.
ارزیابی و بررسی خود و دیگران و دیدن نقاط ضعف و قوت می تواند در طول زمان از شما یک سخنران عالی بسازد.

###تمرین، تمرین، تمرین
و مهمترین نکته برای یک سخنران خوب شدن و داشتن یک ارائه خوب، تمرین است. با مطالعه شما و ارائتان خوب نمی شود.

سعی کنید از هر روشی برای تمرین استفاده کنید. اجرا جلوی آینه، خانواده، دوستان و... راه های تمرین ارزان قیمت و ساده ای است که می توانید از آن ها بهره ببرید.