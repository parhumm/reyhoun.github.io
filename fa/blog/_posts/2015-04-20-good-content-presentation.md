---
layout: post-fa
title:  "محتوای خوب برای ارائه خوب"
date:   2015-04-20 09:30:56
author: نوید کاشانی
---
<p class='text-center' markdown='1'>
![](/assets/img/blog/2015/04/content.jpg)
</p>

هفته پس در مورد اینکه [چطور یک ارائه خوب می توان داشت](/fa/blog/good-presentation/) نوشتم و در این هفته قصد داریم در مورد آماده سازی محتوای مناسب برای ارائه صحبت کنیم.

توجه داشته باشید که تمرکز این ارائه برای ارائه هاییست که در ریحون آماده می شود و نمی توان آن را کلی دانست. این را هم در نظر داشته باشید که هر ارائه و موضوع دارای شرایط مخصوص به خودش هست اما مطالعه این مطالب می تواند به شما کمک کند تا محتوای بهتری را برای ارائه خود تهیه کنید.

* فایل این ارائه از طریق [این آدرس در دسترس است](http://www.slideshare.net/navid66/good-contentpresentation).

##انتخاب یک عنوان مناسب
یک عنوان جذاب، مختصر و جالب می تواند مخاطبان بیشتری برای ارائه شما جمع کنه و انرژی بیشتری به شما و دیگران بدهد.

<p class='text-center' markdown='1'>
![](/assets/img/blog/2015/04/road.jpg)
</p>

##هدف از ارائه
در هفته پیش نیز این موضوع مطرح شد. انتخاب هدف باعث مشخص شدن راه ارائه و در نتیجه متمرکز موندن و انسجام بخشیدن به ارائه می شود، بنابراین برای ارائه حتما یک هدف مشخص و ساده و البته کوتاه، داشته باشید.

###آماده سازی ارائه
این سوال پیش میاد که چه زمانی باید شروع به آماده سازی ارائه کرد. فرض کنید در سمیناری قرار هست ارائه دهید که زمان آن 6 ماه بعد است. چه زمانی باید شروع کرد؟

من پیشنهاد کار آماده سازی را نه خیلی دور و نه خیلی نزدیک قرار ندهید. شاید زمان یک ماه برای موضوعی که شما دانشی در ارتباط با اون دارید مناسب باشد. در ادامه در مورد اینکه چرا باید از مدتی قبل کار آماده سازی ارائه را شروع کنیم، بیشتر توضیح می دهم.

<p class='text-center' markdown='1'>
![](/assets/img/blog/2015/04/mindmap.jpg)
</p>

###نقشه ذهنی
نقشه ذهنی یا همان Mind Map نموداری درختی است که برای بیان کردن کلمات، ایده ها، فعالیت‌ها یا موارد دیگر مربوط به یک کلید واژه یا ایده مورد استفاده قرار می گیرد ([بیشتر بدانید](http://fa.wikipedia.org/wiki/%D9%86%D9%82%D8%B4%D9%87_%D8%B0%D9%87%D9%86%DB%8C)).

مهمترین نکته ای که پیشنهاد شد زمان آماده سازی را از مدتی قبل شروع کنید، همین نقشه ذهنی است. عنوان ارائه را در مرکز صفحه ای رسم کنید و شروع کنید هرچی به ذهنتان می رسد را با قوانین نقشه ذهنی رسم کنید. بگذارید ذهنتان در طول زمان روی این نقشه ذهنی کار کند و به مرور آن را کامل و کامل تر کنید.

در این مرحله از آماده سازی قرار نیست مرتب سازی و فیلتر گذاری خاصی روی فکرها و ایده ها انجام شود. هرچی به ذهنتان می رسد را وارد کنید، حتی اگر به نظر مسخره بیاید.
هدف اینه که این نقشه ذهنی پربار و پر از شاخ و برگ بشود.

##منابع
در درجه اول منابعی را که می توانید محتوا و تحقیقات لازم را در آن ها پیدا کنید، بشناسید. قرار نیست حرف های شما توسط خودتان اختراع شده باشد. یک ارائه خوب معمولا شامل جمع آوری محتوای خوب از چند منبع همراه با تجربیات شخصیتان است.

##ایجاد تفاوت
تفاوت هاست که ذهن می ماند. ارائه شما وقتی متفاوت می شود که برخی نکات را درون آن لحاظ کرده باشید:

###داستان گفتن
داستان مرتبطی اگر می توانید عنوان کنید، حتی در قالب چند جمله. این مورد می تواند تاثیر محتوای شما را چندین برابر کند.

###تجربه خود و دیگران
عنوان کردن تجربیات این حس واقعی بودن ارائتان را به شنوندگان القا می کند و اعتبار بیشتری به آن می بخشد.

###محتوای غیر معمول
یک عنوان جالب، یک تصویر متفاوت، یک حرف جالب و... که حضار انتظار دیدن و شنیدن آن را ندارند می تواند علاوه بر بالا بردن جذابیت ارائه باعث ایجاد یک ارتباط بهتر بین شما و حاضرین شود.

موارد عنوان شده در بخش ایجاد تفاوت چیزی نیستند که یک شبه به ذهن شما بیایند. شروع ارائه از مدتی قبل و ایجاد یک نقشه ذهنی مناسب، کمک بسیار خوبی به این بخش از آماده سازی محتوا برای ارائه به شما می کند.

<p class='text-center' markdown='1'>
![](/assets/img/blog/2015/04/writing.jpg)
</p>

##شروع به نوشتن
حرف ها، فکرها و ایده ها را از ذهنتان خارج و روی کاغذ بیاورید. چه صحبتی می خواهید بکنید، چطور شروع کنید، چه نکته ای را باید رعایت کنید، چه داستانی را باید بگویید و... . در اولین فرصت این ها را مستند کنید و جمع کنید.

نقشه ذهنی ای که در ابتدا رسم کرده اید بیشتر شامل کلمات کلیدی است و این بخش در ارتباط با جملات و متن هایی است که می توانید از آن ها استفاده کنید.

##یک ساختار ایجاد کنید
در هفته پیش در این مورد صحبت کردیم. برای یک ارائه بهتر است یک ساختار مشخص داشته باشید تا علاوه بر محتوا، حرف های شما نیز دارای یک نظم مشخصی باشد. یک ساختار می تواند با یک شروع، یک روند و یک پایان برنامه ریزی شده شکل بگیرد.

یک کاغذ بردارید و در سه ستون این مراحل را بنویسید و سعی کنید در هر ستون برنامه ای مشخص داشته باشید از روندی که می خواهید طی کنید. برای این کار نقشه ذهنی و نوشته هایتان را در دسترس قرار دهید.

<p class='text-center' markdown='1'>
![](/assets/img/blog/2015/04/organize.jpg)
</p>

##مرتب کنید
حالا زمان آن رسیده است تا محتوای ارائتان را مرتب کنید. تمام محتوایی که آماده کردید را جمع کنید که این شامل نقشه ذهنی و نوشته هایتان هم می شود.
موارد اضافی را حذف کنید و بقیه را درون ساختاری که تهیه کرده اید قرار دهید. این یک ساختار درختی در انتها می تواند علاوه بر کمک به ذهنتان، در مرحله ایجاد فایل ارائه نیز بسیار کمک کننده باشد.

اسلاید بسازید
حالا شما یک ساختار درختی از صحبت هایی دارید که می خواهید آن را ارائه دهید. زمان ساخت اسلاید بسته به نوع اسلاید (ساده و یا پیچیده) بهتر است از یک هفته قبل از ارائه شروع شود. این هم درست مثل موضوع فکر کردن به ارائه اهمیت دارد. زودتر آماده کردن اسلاید ها به بهبود محتوا به خصوص محتوای جانبی آن مانند تصویر و فیلم می انجامد.

علاوه بر این جلو رفتن ساخت فایل ها یک انگیزه و حس خوب را به شما منتقل می کند و در این بین اگر ایراد و یا کم و کسری ای باشد، برای شما مشخص خواهد شد.

<p class='text-center' markdown='1'>
![](/assets/img/blog/2015/04/watching-cat.jpg)
</p>

##مشاهده ارائه های مشابه
دیدن ارائه های مشابه می تواند ایده های خوبی به شما بدهد. من این موضوع را آخر ارائه آوردم بیشتر به این علت که دیدن ارائه های دیگران می تواند خلاقیت شما در ارائه را از بین ببرد. مشاهده و ایده گرفتن از این بخش را بعد از نقشه ذهنی قرار دهید.

برای دیدن ارائه های دیگران سایت های زیادی وجود دارد که در زیر شما سه وب سایت مطرح در این زمینه را مشاهده می کنید:

* [SlideShare](http://www.slideshare.net/)
* [Slides](http://slides.com/)
* [Speaker Deck](https://speakerdeck.com/)

##ارائه به شکل خصوصی
حتما برایتان پیش آماده بعد از یک گفتگو وقتی به آن فکر می کنید کلی حرف و فکر خوب به ذهنتان می رسد که در اون لحظه نگفتید (به فکرتان نرسیده است که بگید!). این موضوع برای ارائه نیز کاملا صدق می کند.

خوشبختانه در اینجا شما می توانید گفتگوی خودتان را شبیه سازی کنید و قبل از رفتن به روی صحنه آن را بازی کرده باشید. برای این کار می توانید از دوستان و خانواده خود بخواهید که بنشینند و شما برایشان ارائه دهید. اگر بتوانید افرادی مرتبط با ارائه نیز پیدا کنید که نظرات آن ها نیز می تواند به بهبود کیفیت ارائتان کمک بسیاری بکند.
